---
title: Інтерпретатор
---
# Що ж насправді робить інтерпретатор?
Уявімо ви написали програму. Вона існує на компʼютері у вигляді файлу: компʼютерна програма це по суті текст, тому вихідний код зберігають у вигляді текстового файлу.

Примітка: текст повинен бути сам по собі, без жодних прикрас типу шрифтів, кольорів, вбудованих зображень чи інших медіа. А тепер ви запускаєте інтерпретатор і даєте йому зчитати ваш текстовий файл.

Інтерпретатор читає вихідний код звичним для всіх чином: згори вниз, зліва направо. Є деякі виключення - ми згадаємо про них пізніше.

Перш за все, інтерпретатор перевіряє правильність рядків коду (користуючись описаними вище 4 критеріями правильності).

Якщо інтерпретатор зустрічає помилки,він зупиняє свою роботу. В даному разі єдиним результатом стануть повідомлення про помилки.

Інтерпретатор поінформує вас де містяться помилки та що їх спричинило. Щоправда часом ці повідомлення можуть заплутати оскільки інтерпретатор не завжди розуміє ваші наміри, і може засікти помилки дещо далі, ніж вони насправді розташовані в файлі.

З кожною новою версією інтерпретатора повідомлення про помилки вдосконалюються.

Якщо рядок вихідного файлу виглядає правильним, інтерпретатор робить спробу його запустити

Є ймовірність, що якась частина файлу відпрацює перед тим, як інтерпретатор виявить помилку. Це очікувана поведінка при інтерпретації.

Виникає питання: що краще? Модель "компілювання" чи "інтерпретування"? Простої відповіді не існує. Якби була, то інша модель припинила б своє існування вже давним давно. Обидві моделі мають як переваги, так і недоліки.
