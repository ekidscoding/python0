---
title: Типи мов
---

# Компіляція та Інтерпретація

Компʼютерне програмування (надалі просто програмування) це дія складання або вибору елементів мови програмуванняв такій послідовності, що спричинить потрібний ефект. В кожній окремій ситуації бажаний ефект свій – лише уява програмістів, їх знання та досвід тут слугують орієнтиром.

Звісно таке складання елементів повинно бути правильним в багатьох розуміннях:

з точки зору алфавіту –програма має бути написана такими символами, що розпізнає система, наприклад Латиниця чи Кирилиця
лексично правильна програма – кожна мова програмування має свій словник і ви маєте його опанувати; на щастя цей словник набагато менший за будь-які людські мови;
синтаксично – кожна мова має правила граматики, синтаксису і їх потрібно дотримуватись;
семантично – програма має мати сенс.
На жаль програмісти роблять помилки, що порушують кожне з цих правил. Такі порушення можуть приводити до того, що від програми не буде жодної користі.

Уявімо, що ви написали повністю правильну програму. Як переконати компʼютер виконати її? Вам потрібно перекласти її на машинну мову. На щастя цим перекладом займається сам компʼютер, що робить процес швидким та ефективним.

Існує два шляхи перетворення програми з високорівневої мови програмування в машинну мову:

**Компіляція** - вихідна програма перетворюється один раз (але це треба повторювати при кожній зміні коду) і отримується файл (наприклад .exe якщо програма працюватиме на Windows) що містить машинний код; і ви можете розповсюдити програму куди завгодно; tпрограма яка робить цю трансформацію називається компілятор або ж транслятор;

**Інтерпретація** - ви (або будь-хто з користувачів вашого коду) трансформуєте програму щоразу при запуску;програма, яка здійснює такі трансформації називається інтерпретатор, оскільки вона інтерпретує (тлумачить) код щоразу коли ви маєте намір запустити цю програму;це також значить, що просто розповсюдити код не вийде,оскільки кінцевому користувачеві потрібен буде інтерпретатор.

Базуючись на вагомих причинах, кожна з високорівневих мов потрапляє до однієї з цих двох категорій.

Є дуже мала кількість мов, які суміщають риси компільовани та інтерпретованих мов. Зазвичай мова програмування проектується таким чином, що розробники тримають цей факт в голові - чи буде мова компільованою чи інтерпретованою?
