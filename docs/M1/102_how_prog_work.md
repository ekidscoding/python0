---
title: Вступ
---

# Вступ до Python та Компʼютерного Програмування
**МОДУЛЬ 1**

В даному модулі вивчається:

- Основи Компʼютерного Програмування, зокрема
    - як працює компʼютер
    - як виконується програма
    - визначення мови програмування
- різниця між компіляцією та інтерпретацією
- що таке Python
- яке його місце серед інших мов програмування
- які відмінності між версіями Python.

# Як працюють компʼютерні програми?

Цей курс спрямований на те, щоб показати що таке програмування та для чого воно використовується. Почнемо з самих основ.

Програмне Забезпечення (ПЗ) робить компʼютер корисним. Без програм, навіть найновітніший компʼютер - це лише обʼєкт. Так само як піаніно без піаніста - це лише велика коробка.

Компʼютери можуть виконувати надскладні задачі. Але ця можливість не є "вродженою". Природа компʼютера дещо інша.

Він може виконувати лише найпростіші операції. До прикладу, компʼютер не може обчислити значення складної математичної функції.

Сучасні компʼютери можуть обчислити лише найпростіші операції: lдодавання, ділення, тощо, але роблять вони це надзвичайно швидко і можуть робити такі операції без кінця і краю. 

Уявіть, що ви хочете обчислити середню швидкість, з якою рухались впродовж довгої поїздки. Ви знаєте відстань, ви знаєте час. Вам потрібна швидкість.

Звісно компʼютер може обчислити це, але компʼютер не усвідомлює понять відстань, час, швидкість.

Таким чином необхідно написати інструкції, щоб:

1. отримати число, що представляє відстань;
2. тримати число, що представляє час подорожі;
3. поділити перше на друге та зберегти результат в памʼяті;
4. відобразити результат обчислення (rщо являється середньою швидкістю) в зручному "читабельному" форматі.

Ці чотири прості дії взяті разом є компʼютерною програмою. Звісно, такі інструкції (1-4) не дуже чіткі, і вони дуже далекі від того, що може зрозуміти компʼютер, але цього вже достатньо, щоб перекласти на зрозумілу компʼютеру мову.

Ключове слово МОВА.