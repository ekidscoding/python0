---
title: Підсумки модуля
---

# Ключові Висновки
1. Функція `print()` - це стандартна (вбудована) функція. Вона друкує (виводить) повідомлення на екран чи в консоль.

2. Вбудовані функції, на відміну від користувацьких, завжди доступні і їх не потрібно імпортувати. Python 3.13 поставляється з 71 вбудованою функцією. Ви можете знайти їх всі в документації до стандартної бібліотеки Python Standard Library.

3. Щоб викликати функцію, вам потрібно написати імʼя функції та пару дужок.
    - Ви можете передавати аргументи функції розмістивши їх між дужок.
    - Аргументи вказують через кому, наприклад `print("Привіт,", "світе!")`.
    - "Порожній" виклик функції `print()` виведе порожній рядок на екран.

4. Рядки тексту в Python виділяють з обох боків лапками
    - `"Я рядок тексту = string"` (подвійні лапки), чи
    - `'Я теж рядок-string'` (одинарні лапки).

5. Компʼютерна програма - це набір інструкцій. Інструкція - це команда на виконання конкретної задачі, наприклад, друк на екран.

6. В текстових рядках Python зворотня похила (backslash `\`) це спеціальний символ, який оголошує, що наступний символ має інше значення, наприклад `\n` (символ "новий рядок") починає новий рядок виводу.

7. Позиційні аргументи - це такі, значення яких визначається їх позицією, порядковим номером, місцем, наприклад, другий аргумент друкується після першого, третій виведеться після другого і т.д.

8. Ключові аргументи - це такі, значення яких НЕ визначається їх позицією, а визначається спеціальним ключовим словом (keyword) що використовують для вирізнення аргумента серед інших.

9. Параметри `end` та `sep` можуть використовуватись для форматування виводу функції `print()`. Параметр `sep` вказує розділювач (separator) між аргументами виводу, наприклад, `print("H", "E", "L", "L", "O", sep="-")`, водночас параметр `end` вказує, що надрукувати в кінці рядку тексту.
